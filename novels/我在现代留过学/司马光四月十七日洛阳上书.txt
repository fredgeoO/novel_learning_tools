司马光四月十七日洛阳上书

臣闻本固则末茂，源浊则流浑。昔仁宗皇帝擢臣知諫院，臣初上殿，即言人君之德三：曰仁，曰明，曰武；致治之道三：曰任官，曰信赏，曰必罚。英宗皇帝时，臣曾进歷年图，其后序曰：「人君之道一，其德有三。」其志亦犹所以事仁宗也。大行皇帝新即位，擢臣为御史中丞，臣初上殿，言人君修心治国之要，其志亦犹所以事英宗也。今上天降灾，大行皇帝奄弃天下，皇帝陛下新承大统，太皇太后同听万几，皇太后同佐军国，不知臣愚，猥蒙访落，且愧且惧，无以塞责，谨復以人君修身治国之要为献，其志亦犹所以事大行皇帝也。所以然者，臣歷观古今之行事，竭尽平生思虑，质诸圣贤之格言，治乱安危存亡之道，举在於是，不可移易，是以区区首为累朝言之。不知臣者，以臣为进迂阔陈熟之语；知臣者，以臣为识天下之本源也。

　　夫治乱安危存亡之本源，皆在人君之心。仁、明、武，所出於內者也，用人、赏功、罚罪，所施於外者也。出於內者，虽有厚有薄，有多有寡，稟之自天。然好学则知所宜从，力行则光美日新矣。施於外者，施之当则保其治、保其安、保其存，不当则至於乱、至於危、至於亡，行之由己者也。所以能当，在於至明，所以能明，在於至公。是以明君善用人者，博访远举，拔其殊尤。德行高人为之贤，知勇出觽为之能。贤不必能，能不必贤，各隨所长，授以位任。有功则赏，有罪则罚，其人苟贤能，虽讎必用，其人苟庸愚，虽亲必弃。赏必有所劝，罚必有所惩，赏不以喜，罚不以怒，赏不厚於所爱，罚不重於所憎，必与一国之人同其好恶。是以古者，爵人於朝，与士共之，刑人於市，与觽弃之，如此安有不当者乎？臣故曰：所以能当，在於至明，所以能明，在於至公也。

　　昔齐桓公置射鉤，而使管仲相。汉高祖知人善任使，苟为不才，虽见喜，亦弃之，苟才矣，虽负贩、酒徒、亡將、戍卒亦用之，此所以能奋布衣取天下也。馆陶公主为子求郎，明帝不许，而赐钱千万。郎，贱官也，犹惜之，况其贵者乎？故永平之治，至今称之。宋高祖事萧太后甚孝，太后欲以子道怜为扬州刺史，高祖以其贪愚不许，故功业之高，冠於南朝。唐太宗杀建成、元吉，而用其官属魏郑公、王珪等，与房、杜无异，卒得其效。宣宗事郑太后甚谨，问舅郑光以政事，不能对，罢其方镇，故时人称美，谓之「小太宗」。此用人之公明者也。韩昭侯惜敝囐，不以赐左右之无功者；汉高祖深怨雍齿，而不忘其功；魏太祖勋劳宜赏，不吝千金，无功望施，分毫不与；唐宣宗重惜服章，故当时得緋紫者以为荣。此赏功之公明者也。鞧牛杀孟丙、仲壬、立叔孙昭子，昭子数其罪而杀之，孔子善其不劳。丁公脱汉高祖於阨，高祖以为不忠而斩之。武帝妹隆虑公主且死，属其子昭平君，昭平君杀人，武帝流涕而诛之。唐明皇弄臣掀捕盗官坠马，明皇杖杀之。宣宗谓乐工：「汝惜罗、程艺，我惜高祖「太宗法」。此罚罪之公明者也。臣略举此数者，以为明验，其余在陛下博览载籍以考之，知臣所言不为谬妄。

　　臣一夫之愚，不能周知天下之务，近曾上奏，乞下詔书，开言路，伏望圣慈早赐施行。并治平四年五月三日上殿札子具录进呈，乞陛下留神幸察。

　　……

　　只能说，看东西的角度，一旦偏了，那就是真的偏了。

　　原本历史上，这上书，肯定没有问题。

　　但现在因为向宗回、高公纪，就变得很有问题了。
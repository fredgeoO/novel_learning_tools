《太祖高皇帝本纪》

太祖神尧大圣大光高皇帝，讳云，姓李氏，宣州青阳人也。早岁失怙，值天下纷乱，不忍乡梓涂炭，乃聚众苍山，保境安民，实非本志。显德三年，途遇宣州青阳县令薛嵩女韵遭困，慨然救之，护归县衙，薛氏感其仁厚，由是相识。后化名昭，入县署为缉盗都头，惟尽本职，靖安地方，绝无他图。累平黑鸦山、十王寨诸寇，皆奉上命而行，乡民倚重，事权渐附。

　　时越州裘典作乱，刺史檄令征讨，帝奉诏进兵，破贼擒酋，苏靖大将军嘉其忠勤，表为越州司马。虽杜谦领刺史，然士庶归心，事皆咨决，帝每惶恐，惟思尽忠王事。

　　昭定二年，名将赵成慕义来投，苏靖遗孤苏晟感念旧恩，愿效麾下，众至万余，皆时势所致。劝农桑，均田亩，革盐政，铸新钱，皆为纾解民困，固本安邦。三年冬，楚王武元佑整顿吴郡，强授招讨使之职，开府建牙，帝固辞不获，乃受命。五年春，晋吴王，立枢密，改禁军，皆奉周室明诏，非敢自专。六年，北御契丹，中原世家来归，帝皆以礼相待，奏报周廷。七年冬，入洛阳，抚流亡，复农耕，命卓光瑞为尹，悉遵旧制。

　　八年正月，周帝武元承以神器重大，再三禅让，帝涕泣固辞，终以天下苍生为念，不得已而受。乃即皇帝位，国号大唐，改元章武，立嫡长子元为太子。即位后尝言：“朕本周室遗臣，遭时多艰，为安社稷、存万民，不得已承此大位，岂得已哉！”章武元年，置九司，废苛政，行均田，皆以养民为本。亲定宗藩条例，收宗室权柄，惟恐后世权重乱国。十年，契丹请降，北疆遂安。帝常谕太子：“民为邦本，正当畏天恤民，慎守神器。”

　　晚年幸宣州苍山，顾谓从臣：“朕起布衣，本欲效命朝廷，保全乡里。不意时势推迁，乃至此位。每念周室旧恩，未尝不惭惶涕零。”乃颁《宗藩律》，诫后世曰：“天命惟在民心，非祭器可窃。后世子孙若失德政，民心一去，虽郊祀何益？”

　　史臣曰：太祖本忠贞之士，遭时板荡，不得已而承天命。观其平生，无一日不怀恭谨之心，无一事不存忠厚之念。破门阀以延寒士，收兵权以固邦基，皆为国计，非求自丰。虽曰时势造英雄，然其临深履薄、畏天恤民之德，实三代以降所未有也！临终“民心天命”之诫，尤见其忠慎始终，圣德光昭。

　　感谢群友：不吃肘击！